---
title: 回看那些年课本上的古诗文
date: 2022-11-26 11:38:15
tags: "随笔集"
---

记得在创业公司的时候，老G有一段时间时常背诵古诗文，那个时候我不以为意，不知从什么时候起，我也开始回顾以往课本上以及非课本上学过的古诗文，在阅读的过程中，不经意间感慨万分，以前读古诗文，觉得内容枯燥无味，如今，读起来，感觉非常的贴近现实，我想或许是因为经历多的缘故吧。

以下将分享让我十分有感触的古诗文！！！
<!--more-->

## 一、定风波.莫听穿林打叶声
> 莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。
料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。

## 二、滕王阁序
>天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。

## 三、兰亭集序
>夫人之相与，俯仰一世，或取诸怀抱，悟言一室之内；或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至。及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀。况修短随化，终期于尽。

## 四、阿房宫赋
>　呜呼！灭六国者六国也，非秦也；族秦者秦也，非天下也。嗟乎！使六国各爱其人，则足以拒秦；使秦复爱六国之人，则递三世可至万世而为君，谁得而族灭也？秦人不暇自哀，而后人哀之；后人哀之而不鉴之，亦使后人而复哀后人也。

## 五、赤壁赋
>苏子愀然，正襟危坐而问客曰：“何为其然也？”客曰：“‘月明星稀，乌鹊南飞。’此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”
苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎！且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭。是造物者之无尽藏也，而吾与子之所共适。”

## 六、琵琶行
>沉吟放拨插弦中，整顿衣裳起敛容。
自言本是京城女，家在虾蟆陵下住。
十三学得琵琶成，名属教坊第一部。
曲罢曾教善才服，妆成每被秋娘妒。
五陵年少争缠头，一曲红绡不知数。
钿头银篦击节碎，血色罗裙翻酒污。
今年欢笑复明年，秋月春风等闲度。
弟走从军阿姨死，暮去朝来颜色故。
门前冷落鞍马稀，老大嫁作商人妇。
商人重利轻别离，前月浮梁买茶去。
去来江口守空船，绕船月明江水寒。
夜深忽梦少年事，梦啼妆泪红阑干。

## 七、劝学
> 君子曰：学不可以已。
青，取之于蓝，而青于蓝；冰，水为之，而寒于水。木直中绳，輮以为轮，其曲中规。虽有槁暴，不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。
吾尝终日而思矣，不如须臾之所学也；吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。
积土成山，风雨兴焉；积水成渊，蛟龙生焉；积善成德，而神明自得，圣心备焉。故不积跬步，无以至千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。蟹六跪而二螯，非蛇鳝之穴无可寄托者，用心躁也。

## 八、邹忌讽齐王纳谏
>邹忌修八尺有余，而形貌昳丽。朝服衣冠，窥镜，谓其妻曰：“我孰与城北徐公美？”其妻曰：“君美甚，徐公何能及君也？”城北徐公，齐国之美丽者也。忌不自信，而复问其妾曰：“吾孰与徐公美？”妾曰：“徐公何能及君也？”旦日，客从外来，与坐谈，问之客曰：“吾与徐公孰美？”客曰：“徐公不若君之美也。”明日徐公来，孰视之，自以为不如；窥镜而自视，又弗如远甚。暮寝而思之，曰：“吾妻之美我者，私我也；妾之美我者，畏我也；客之美我者，欲有求于我也。”


## 九、游褒禅山记
>古人之观于天地、山川、草木、虫鱼、鸟兽，往往有得，以其求思之深而无不在也。夫夷以近，则游者众；险以远，则至者少。而世之奇伟、瑰怪，非常之观，常在于险远，而人之所罕至焉，故非有志者不能至也。有志矣，不随以止也，然力不足者，亦不能至也。有志与力，而又不随以怠，至于幽暗昏惑而无物以相之，亦不能至也。然力足以至焉，于人为可讥，而在己为有悔；尽吾志也而不能至者，可以无悔矣，其孰能讥之乎？此余之所得也！

## 十、春江花月夜
>江潮水连海平，海上明月共潮生。
滟滟随波千万里，何处春江无月明！
江流宛转绕芳甸，月照花林皆似霰。
空里流霜不觉飞，汀上白沙看不见。
江天一色无纤尘，皎皎空中孤月轮。
江畔何人初见月？江月何年初照人？
人生代代无穷已，江月年年望相似。
不知江月待何人，但见长江送流水。
白云一片去悠悠，青枫浦上不胜愁。
谁家今夜扁舟子？何处相思明月楼？
可怜楼上月徘徊，应照离人妆镜台。
玉户帘中卷不去，捣衣砧上拂还来。
此时相望不相闻，愿逐月华流照君。
鸿雁长飞光不度，鱼龙潜跃水成文。
昨夜闲潭梦落花，可怜春半不还家。
江水流春去欲尽，江潭落月复西斜。
斜月沉沉藏海雾，碣石潇湘无限路。
不知乘月几人归，落月摇情满江树。

## 十一、春夜宴从弟桃花园序
>夫天地者万物之逆旅也；光阴者百代之过客也。而浮生若梦，为欢几何？

## 十二、孔雀东南飞
全文建议阅读，这里不列举全文(全文过长)，婚姻自古到今，很多本质仍然未变(夫妻相处、婆媳相处、夫妻间的彼此家庭相处等)。

## 十三、六国论
>六国破灭，非兵不利，战不善，弊在赂秦。赂秦而力亏，破灭之道也。或曰：六国互丧，率赂秦耶？曰：不赂者以赂者丧。盖失强援，不能独完。故曰：弊在赂秦也。
夫六国与秦皆诸侯，其势弱于秦，而犹有可以不赂而胜之之势。苟以天下之大，下而从六国破亡之故事，是又在六国下矣。

## 十四、秋水
>井蛙不可以语于海者，拘于虚也；夏虫不可以语于冰者，笃于时也；曲士不可以语于道者，束于教也。

## 十五、伶官传序
>《书》曰：“满招损，谦得益。”忧劳可以兴国，逸豫可以亡身，自然之理也。
故方其盛也，举天下之豪杰，莫能与之争；及其衰也，数十伶人困之，而身死国灭，为天下笑。夫祸患常积于忽微，而智勇多困于所溺，岂独伶人也哉。

## 十六、师说
>是故无贵无贱，无长无少，道之所存，师之所存也。
是故弟子不必不如师，师不必贤于弟子，闻道有先后，术业有专攻，如是而已。

## 十七、逍遥游
>且举世誉之而不加劝，举世非之而不加沮，定乎内外之分，辩乎荣辱之境，斯已矣。彼其于世，未数数然也。虽然，犹有未树也。夫列子御风而行，泠然善也，旬有五日而后反。彼于致福者，未数数然也。此虽免乎行，犹有所待者也。若夫乘天地之正，而御六气之辩，以游无穷者，彼且恶乎待哉？故曰：至人无己，神人无功，圣人无名。


## 十八、大学
>知止而后有定，定而后能静，静而后能安，安而后能虑，虑而后能得。物有本末，事有终始。知所先后，则近道矣。

## 十九、中庸
>道也者，不可须臾离也；可离，非道也。是故君子戒慎乎其所不睹，恐惧乎其所不闻。
莫见乎隐，莫显乎微。故君子慎其独也。

## 二十、马说
>世有伯乐，然后有千里马。千里马常有，而伯乐不常有。故虽有名马，祗辱于奴隶人之手，骈死于槽枥之间，不以千里称也。
马之千里者，一食或尽粟一石。食马者不知其能千里而食也。是马也，虽有千里之能，食不饱，力不足，才美不外见，且欲与常马等不可得，安求其能千里也？
策之不以其道，食之不能尽其材，鸣之而不能通其意，执策而临之，曰：“天下无马！”呜呼！其真无马邪？其真不知马也！

## 二十一、老子
>道可道，非常道；名可名，非常名。
无，名天地之始；有，名万物之母。
故有无相生，难易相成，长短相形，高下相倾，音声相和，前后相随，恒也。
天地不仁，以万物为刍狗；圣人不仁，以百姓为刍狗。
多言数穷，不如守中。
天长地久。天地所以能长且久者，以其不自生，故能自生。
上善若水。水利万物而不争，处众人之所恶，故几于道。
持而盈之，不如其已。揣而锐之，不可长保。金玉满堂，莫之能守。富贵而骄，自遗其咎。功成、名遂、身退，天之道也。
故有之以为利，无之以为用。
故贵以身为天下者，则可寄于天下；爱以身为天下者，乃可以托于天下。
迎之不见其首，随之不见其后。执古之道，以御今之有。能知古始，是谓道纪。
知”常”容，容乃公，公乃全，全乃天，天乃道，道乃久，没身不殆。
曲则全，枉则直，洼则盈，敝则新，少则得，多则惑。
人法地，地法天，天法道，道法自然。
知人者智，自知者明。
以其终不为大，故能成其大。
鱼不可脱于渊，国之利器不可以示于人。
道常无为，而无不为。
反者，道之动；弱者，道之用。天下万物生于”有”，”有”生于”无”。
大白若辱，大方无隅，大器晚成。大音希声，大象无形，道隐无名。
道生一，一生二，二生三，三生万物。
祸兮，福之所倚；福兮，祸之所伏。
道者，万物之奥，善人之宝，不善人之所保。
天下难事，必作于易；天下大事，必作于细。
夫轻诺必寡信，多易必多难。是以圣人犹难之，故终无难矣。
千里之行，始于足下。
民之从事，常于几成而败之。慎终如始，则无败事。
慈，故能勇；俭，故能广；不敢为天下先，故能成器长。
天之道，不争而善胜，不言而善影，不召而自来，然而善谋。
天网恢恢，疏而不失。
天之道，损有余而补不足；人之道则不然，损不足以奉有余。孰能有余以奉天下？唯有道者。
天下柔弱莫过于水，而攻坚强者莫之能胜，以其无以易之。弱之胜强，以其无以易之。弱之胜强，柔之胜刚，天下莫不知，莫能行。
天道无亲，常与善人。

## 二十二、归去来兮辞
>悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。


## 二十三、总结
中华文化博大精深，以上列举的仅仅是一部分，后面有空再给大家分享具体感受，很多优秀的古诗文有待大家自行发掘，在这个充满浮躁不安的社会里，静下心来读一读古诗文，或许能够给大家带来不一样的感受。