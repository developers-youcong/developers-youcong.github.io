---
title: 荣枯鉴之读书笔记
date: 2022-05-01 12:32:45
tags: "读书笔记"
---

### 善恶有名，智者不拘也。天理有常，明者不弃也。道之靡通，易者无虞也。
<!--more-->

### 君子言心，小人攻心，其道不同，其效自异哉。

### 智不拒贤，明不远恶，善恶咸用也。顺则为友，逆则为敌，敌友常易也。

### 人冀人愚而自明，示人以愚，其谋乃大。人忌人明而自愚，智无潜藏，其害无止。明不接愚，愚者勿长其明。智不结怨，仇者无惧其智。

### 外君子而内小人者，真小人也。外小人而内君子者，真君子也。

### 节不抵金，人困难为君子。义不抵命，势危难拒小人。不畏人言惟计利害，此非节义之道，然生之道焉。

### 福不察非福，祸不预必祸。

### 事不可绝，言不能尽，至亲亦戒也。佯惧实忍，外恭内忌，奸人亦惑也。知戒近福，惑人远祸，俟变则存矣。

### 谤而不辩，其事自明，人恶稍减也。谤而强辩，其事反浊，人怨益增也。

### 失之上者，下必毁之；失之下者，上必疑之。

### 无伪则无真也。真不忌伪，伪不代真，忌其莫辩。

### 以智治人，智穷人背也。伏人慑心，其志无改矣。

### 术不显则功成，谋暗用则致胜。

### 善察者知人，善思者知心。知人不惧，知心堪御。

### 知不示人，示人者祸也。