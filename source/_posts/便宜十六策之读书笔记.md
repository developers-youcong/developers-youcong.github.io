---
title: 便宜十六策之读书笔记
date: 2022-05-01 13:35:18
tags: "读书笔记"
---

### 治国之政，其犹治家。治家者，务立其本，本立则末正矣。
<!--more-->

### 君臣之政，其犹天地之象，天地之象明，则君臣之道具矣。

### 故为政之道，务于多闻，是以听察采纳众下之言，谋及庶士，则万物当其目，众音佐其耳。

### 故君子有诤臣，父有诤子，当其不义则诤之，将顺其美，匡救其恶。恶不可顺，美不可逆；顺恶逆美，其国必危。

### 是以屋漏在下，止之在上，上漏不止，下不可居矣。

### 明君之治，务知人之所患，皂服之吏，小国之臣。

### 夫治国犹于治身；治身之道，务在养神；治国之道，务在举贤；是以养神求生，举贤求安。

### 治军之政，谓治边境之事，匡救大乱之道，以威武为政，诛暴讨逆，所以存国家、安社稷之计。

### 故治国以文为政，治军以武为计；治国不可以不从外，治军不可以不从内。

### 夫用兵之道，先定其谋，然后乃施其事。

### 故善战者不怒，善胜者不惧。是以智者先胜而后求战，闇者先战而后求胜；胜者随道而修途，败者斜行而失路，此顺逆之计也。

### 故军以奇计为谋，以绝智为主；能柔能刚，能弱能强，能存能亡；疾如风雨，舒如江海；不动如泰山，难测如阴阳；无穷如地，充实如天；不竭如江河，终始如三光，生死如四时，衰旺如五行；奇正相生，而不可穷。

### 赏罚之政，谓赏善罚恶也。赏以兴功，罚以禁奸；赏不可不平，罚不可不均。

### 喜怒之政，谓喜不应喜无喜之事，怒不应怒无怒之物；喜怒之间，必明其类。

### 是以理纲则纪张，理令则罚行，理近则远安,理内则外端，理本则末通，理强则弱伸，理大则小行，理上则下正，理身则人敬，此乃治国之道也。

### 斩断之政，谓不从教令之法也。其法有七：以曰轻，二曰慢，三曰盗，四曰欺，五曰背，六曰乱，七曰误，此治军之禁也。

### 思虑之政，谓思近虑远也。

### 思者，正谋也；虑者，思事之计也。

### 大事起于难，小事起于易。

### 夫危生于安，亡生于存，乱生于治。

### 根伤则叶枯，叶枯则花落，花落则实亡。