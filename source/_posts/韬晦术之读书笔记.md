---
title: 韬晦术之读书笔记
date: 2022-05-01 10:39:17
tags: "读书笔记"
---

### 木秀于林，风必摧之；人拔乎众，祸必及至，此古今不变之理也。
<!--more-->

### 上焉者，守之以道，虽处亢龙之势而无悔。中焉者，守之以礼，战战兢兢，如履薄冰，仅保无过而已。下焉者，率性而行，不诛即废，鲜有能报其身者。


### 人皆知富贵为荣，却不知富贵如霜刃；人皆知贫贱为辱，却不知贫贱乃养身之德。


### 音大者无声，谋大者无形，以无形之谋谛有形之功，举天下之重犹为轻。

### 事之晦明或幽远难见，惟有有识者鉴而明之，从容谛谋，收奇效于久远。

### 祸福无常，惟人自招，祸由己作，当由己承，嫁祸于人，君子不为也。

### 福无妄至，无妄之福常随有无妄之祸，得福反受祸，拒祸当辞福，福祸之得失尤宜用心焉。

### 天有阴晴，世有治乱，事有可为不可为。知其理而为之谓之明，反之则为愚蠢。

### 君子养晦，用发其光；小人养晦，冀逞凶顽。晦虽为一，秉心不同。

### 谋晦当能忍，能忍人所不能忍，始成人所不能成之晦，而成人所不能成之功。

### 诈以求生，晦以图存。非不由直道，直道难行也。

### 君臣之间，夫妇之际，尽心焉常有不欢，小诈焉愈更亲密，此理甚微，识之者鲜。

### 诈亦非易为也，术不精则败，反受其害，心不忍不成，徒成笑柄。

### 居上位者常疑下位者不忠，人之情不欲居人下也。遭上疑则危，释之遭谨忠而已。

### 避之道在坚，避须避全，勿因小缓而喜，勿因小利而动，当执定深、远、坚三字。

### 心生万物，万物唯心。

### 至若天下扰攘，局促一隅，举事则力不足，自保则尚有余，以晦为心，静观时变，坐胜之道也。

### 古人云：“我不忧富贵，而忧富贵逼我。”人非恶富贵也，惧富贵之不义也。

### 兴利不如除弊，多事不如少事，少事不如无事。无事者近乎天道矣。

### 沉晦已久，人不我识，虽知己者莫辨其本心。用晦在时，时如驹逝，稍纵即逝之矣。

### 欲当时当察其几先，先机而动，先发制人，始可见晦之功。

### 惟夫几不易察，幽微常忽，待其壮大可识，机已逝于九天，杳无可寻矣。